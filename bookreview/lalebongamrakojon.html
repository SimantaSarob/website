<!DOCTYPE html>
<html lang="en">
<head>
    <meta charset="UTF-8">
    <title></title>
    <link rel="stylesheet" href="../main.css">
</head>
<body style="font-family:">
    <div>
        <p><h1>লাল এবং আমরা কজন</h1> <i>লেখক এ বি এস রুমন।</i> 
</p><p>
যারা আমার রিভিউ নিয়মিত পড়েন তারা জানেন আমি থ্রিলার বই বেশি পড়ি এবং ক্রাইম থ্রিলার মারাত্মক রকম ভালোবাসি। তো বেশ কিছু থ্রিলার পড়ার পর একটু অন্য ধাঁচের বই পড়ার ইচ্ছা হলো। এই বইটা ৩ মাস আগে হাতে আসে, সময় হয়নি পড়ার। তাই এই বইটা পড়বো বলে ঠিক করি। বইটা কিশোর এডভেঞ্চার ক্যাটাগরিতে পড়ে। কেন্দ্রীয়  চরত্রে শুভ নামের এক ছেলে এবং ঘটনাক্রমে পাওয়া এক কুকুর রয়েছে যার নাম লাল। শুভ ছেলেটা পদার্থবিজ্ঞানে ৫০ এ ৩ নম্বর পায়, তাই শিক্ষক তার খাতায় বড় করে অপদার্থ লিখে নিচে অভিভাবকের স্বাক্ষর আনতে বলেন। বেচারা শুভ মহা ফাপড়ে পরে এক দুই বিষয়ে ফেল তার গা সয়া হয়ে গেছে কিন্তু পাঁচ বিষয়ে ফেল তার এই প্রথম.........এভাবে কাহিনির শুরু হয়, তারপর পরিবারের পরিচয়, কার কি বিশেষত্ব এগুলো নিয়ে আলোচনা। এরপর মুল কাহিনির দিকে লেখক ধীরে ধীরে এগোতে থাকে। তাদের এলাকায় চুরি হয়, এবং ঘটনাক্রমে তাদেরকে সেই চোরদের ধরতে যেতে হয় এবং তারা নিজেদের বিপদ নিজেরাই ডেকে আনে। এরপর কি হয় জানতে বইটা পড়তে হবে।
</p><p>
বইয়ের কিছু অংশের সংলাপ কিছুটা বাড়তি বলে মনে হলো, সাধারণত বন্ধুরা একজাগায় আড্ডা দিলে তাদের কথাবার্তা যেমন হওয়ার কথা এখানে একটু বেশি দেওয়া আছে। এটা তেমন কোন ইস্যু না। আবার বইয়ের কিছু সংলাপ পড়ে আমার হাসি পেয়েছিলো। তবে প্লটটা চাইলে আরো শক্ত করা যেত।
</p><p>
যদি আপনার বাসায় ১০ / ১২ বছরের ছোট বাচ্চা থাকে আর আপনি তারমধ্যে বই পড়ার অভ্যাস গড়ে তুলতে চান; তবে এই বইটা তাকে উপহার দিতে পারেন। লেখক খুব শালিন ভাবে প্রতিটা সংলাপ সাজিয়েছেন। এটা আমার ভালো লেগেছে।  আপনার বয়স ১৯ / ২০ বা তার উপরে হলে বইটা আপনার ভালো নাও লাগতে পারে। 
</p><p>
বইটা সুখ্যপাঠ্য। কিশোর থ্রিলার হিসেবে যথেষ্ট ভালো। রেকমেন্ড করবো। <br> <strong>রেটিং ৮.৫/১০।</strong> 
</p><p>
বইটার একটা চরিত্রের নাম শীলা, এটা একটু সাবধানে পড়বেন, আমি বারবার শালী পড়ছিলাম। দ্রুত পড়তে গেলে একটু সমস্যা হতে পারে। 
</p>
    </div>
    
</body>
</html>
