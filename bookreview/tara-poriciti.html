<!DOCTYPE html>
<html lang="bn">
<head>
    <meta charset="UTF-8">
    <title>তারা পরিচিতি</title>
    <link rel="stylesheet" href="../fontcss/banglafont-bensen1.css">
    <link rel="stylesheet" href="../main.css">
    <style>
        i{font-family:bensen; }
        h2{text-align:center}
    </style>
    
</head>
<body>
    <h2>তারা পরিচিতি</h2>
    <i>আবদুল জব্বার</i>
    <p align="center"><img src="../photos/bookreviewphoto/tara-poriciti-book-cover01.jpg" alt="book review"></p>
    
    <p>আকাশের তারামণ্ডল সম্পর্কে আগ্রহ জন্মে কোভিডের লকডাউনের সময়, '২০ এর এপ্রিল বা মে মাসের দিকে। কোন এক বিজ্ঞানচিন্তা সংখ্যায় দুটো তারামণ্ডল সম্পর্কে লেখা পড়ে। লেখা ছিল সামান্য, হারকিউলিস আর কালপুরুষ  তারামন্ডল নিয়ে। এই ২ টা মন্ডলের নাম আগেও শুনেছিলাম, খুব বেশি কিছু জানতামও না। আগ্রহের শুভ সূচনা হয় তখন যখন লেখাটির শেষে বলা ছিল এরুপ আরো ৮৮ টি তারা মন্ডল রয়েছে। তখন আমার কাছে স্মার্টফোন ছিলো না যে ইন্টারনেট থেকে আমি এই বিষয়ে জানতে পারব, তবে বোতামের মোবাইল ছিল যেখানে ফেসবুকের ব্যাসিক ভার্সন চালানো যেত। আর সেখান থেকেই খোঁজ পেলাম তারা পরিচিতি নামক এক মহা দুর্লভ বই এর। মহা দূর্লভ বলছি এই কারণেই যে এই বই আমি ৪ মাস বিভিন্ন সেলার, বুকশপ, অনলাইন পুরাতন বই বিক্রেতা বিভিন্ন জনের কাছে খুঁজেও পাই নাই৷ পরবর্তীতে ঢাকায় আমার একজন শুভাকাঙ্ক্ষী বইটির সন্ধান দেয়, যার ফলশ্রুতিতে বইটা আমি সংগ্রহ করতে পেরেছি। </p>
    <p>লেখক তারা পরিচিতি বইটি ৬ পরিচ্ছেদে লিখেছেন। পরিচ্ছেদ গুলো খুব জটিল নয়, তবে অল্প কথা বেশি কিছু বুঝানোর চেষ্টা মাঝে মাঝে ব্যার্থ হয়েছে৷ নিচে এর বিস্তারিত দিলাম-</p>
    
    <p><b>[1] প্রথম পরিচ্ছেদ: রাশি নক্ষত্র তারা:-</b> <br> লেখক এই পরিচ্ছেদে ভারতীয় রাশিমালা আর নক্ষত্রের সাথে পাশ্চাত্য, আরবীয়, চীন এবং মিশরীয় রাশিমালা আর নক্ষত্রের তুলনামূলক আলোচনা করেছেন। শেষ দিকের একটি ছকে রয়েছে ৮৮ টি মন্ডলের নাম এবং তারামন্ডল সমূহের মুল নক্ষত্রদের বাংলা, ইংরেজি এবং আরবী নামের তালিকা।</p>
    <p><b>[2] দ্বিতীয় পরিচ্ছেদ: তারার শ্রেনী বিভাগ:-</b><br> এই পরিচ্ছেদে তিনি তারার আকার, আয়তন, উজ্জ্বলতার শ্রেনী বিভাগ নিয়ে বিস্তারিত আলোচনা করেছেন। তার সাথে আরো রয়েছে তারার শ্রেনী বিভাগ, তথা- যুক্ত তারা, নবতারা, বিষমতারা এবং বিষম তারার শ্রেণী বিভাগ। কিন্তু এখানে সবচেয়ে বড় একটা জিনিস উনি উল্লেখ করেন নাই সেটা হলো H-R ডায়াগ্রাম। এটা ছাড়া এই পরিচ্ছেদ সম্পুর্ণ হয় না৷ </p>
    <p><b>[3] তৃতীয় পরিচ্ছেদ: তারাদের অবস্থানের গাণিতিক নির্দেশ আর কিছু সংঙ্গা:-</b><br> কিভাবে রাতের আকাশে তারাদের শনাক্ত করতে হবে তা নিয়ে লেখা আছে। এখানে তারার স্থানাঙ্ক নির্ণয়ের জন্য একটি পদ্ধতির কথাই শুধু উল্লেখ করেছেন, উক্ত পদ্ধতি ছাড়াও আরো কয়েকটি পদ্ধতি আছে।</p>
    <p><b>[4] চতুর্থ পরিচ্ছেদ: তারা মন্ডল সম্মুহ:-</b><br> সামান্য ব্যাখ্যা আর ইতিহাস টেনে লেখক ৮৮ টি মন্ডলের গাণিতিক সীমা রেখা সম্পর্কে বলেছেন। এই পরিচ্ছেদ বুঝার জন্য পুর্ববর্তী পরিচ্ছেদ ভালো ভাবে পড়ে আসতে হবে। </p>
    <p><b>[5] পঞ্চম পরিচ্ছেদ: তারা চেনা:-</b><br> রাতের আকাশে তারা দেখার শুরু টা কিভাবে করলে ভালো হয়, কিভাবে আরো ভালো মতো আকাশ পর্যবেক্ষণ করা যায়, সেই সব বিষয়ে বিস্তারিত বলা আছে।</p>
    <p><b>[6] ষষ্ঠ পরিচ্ছেদ: মাসিক তারা চিত্র:-</b><br>প্রতি মাসে আমাদের আকাশে কি কি তারামন্ডল দেখা যাবে তার একটা তারা চিত্র দিয়ে তিনি প্রত্যেকটি তারা মন্ডল সম্পর্কিত প্রায় সকল ব্যাখ্যা দিয়েছেন (প্রায় বলার কারণ তিনি মাত্র কয়েকটি তারা মন্ডলের পৌরাণিক ব্যাখ্যা দিয়েছেন)। কোন তারা উজ্জ্বল বেশি, কোন তারা বিষম জাতীয় বা কোন তারার উজ্জ্বলতা কতো ইত্যাদি।বলা বাহুল্য তার দেওয়া প্রত্যেকটা মাসিক তারা চিত্র সব দিক থেকে পরিপুর্ণ। আমি আরো কিছু তারা চিত্র দেখলেও এই বইয়ে দেওয়া তারা চিত্রের কাছাকাছিও কোনটা যায় না। আবার তিনি প্রতি তারার বাংলা, আরবি, আর ইংরেজি নাম ও দিয়েছেন।</p>
    
    <p>~শেষে তিনি আকাশের প্রতিটা তারার স্থানাংক দিয়েছেন, সাথে সেই তারার শ্রেনী বিভাগ ও দিয়েছেন। শ্রেণি বিভাগ আপনি বুঝবেন না কারণ শ্রেণি বিভাগে উনি H-R ডায়াগ্রাম ব্যবহার করেছেন কিন্তু এই ডায়াগ্রাম সম্পর্কে কোন ব্যাখ্যাই দেন নাই। এই চার্ট বা ডায়াগ্রামের ব্যাখ্যা ছাড়া তারা শ্রেণি বিন্যাস আপনি বুঝবেন না৷ এটা এই বইয়ের সবচেয়ে খারাপ দিক৷ </p>
    <p>~একদম শেষে বর্ণনাক্রমিক সূচি দেওয়া আছে।</p>
    <p>যারা জ্যোতিঃবিজ্ঞান সম্পর্কে পড়া শুরু করতে চান, তাদের জন্য অবশ্যপাঠ্য বই।</p>

    <p><b>বইএর নাম:</b> তারা পরিচিতি। <br>
    <b>লেখক:</b> আব্দুল জব্বার <br>
    <b>পৃষ্ঠা সংখ্যা:</b> ২০০। <br>
    <b>মুদ্রিত মুল্য:</b> ৫০০ টাকা। (সর্বচ্চো খুরচা মুল্য নয়, তাই আপনাকে কমপক্ষে ৫০০ টাকা দিয়েই বই টা কিনতে হবে)।<br>
    <b>রিভিউয়ার:</b> সীমান্ত সাহা সরব। <br>
    <b>রেটিং:</b> ৮/১০। <br>
    <b>বই-এর আকার:</b> ১১.৫ ইঞ্চি বাই ১০.৫ ইঞ্চি। <br></p>
    
    <p>প্রাপ্তিস্থান উল্লেখ করতে পারছি না। তবে এটার অফিশিয়াল পিডিএফ অনলাইনে এভেইলেবল। চাইলে আপনি খুঁজে নিয়ে পড়তে পারেন৷ অথবা হোম পেইজে আমার মেইল আইডি দেওয়া আছে৷ চাইলে আমাকে মেইল করতে পারেন৷ </p>    
    
    <hr>
    <footer><p>[
    <a href="../index.html">Home page</a> ] [
    <a href="../article/articles.html">Articles</a> ] [
    <a href="../moviereview/movielist.html">Movie Review</a> ] [
    <a href="../bookreview/booklist.html">Book Review</a> ] [
    <a href="../linux/linux.html">Linux</a> ] [
    <a href="../others/otherslist.html">Others</a> ]
    <br>
    <i style="font-size:10px; color:gray">©Simanta Saha Sarob</i>
    </p></footer>
</body>
</html>
